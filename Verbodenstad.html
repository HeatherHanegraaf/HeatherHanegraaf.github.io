<!DOCTYPE html>
  <head>
    <title>Bezienswaardigheden van Beijing</title>
      <link rel="shortcut icon" href="favicon.ico" type="image/x-icon" />
      <link rel="stylesheet" type="text/css" href="index.css">
  </head>
<body>
  <header>
    <h1>Verboden stad</h1>
  </header>
    <button class="button"><a href="index.html"><span>Home</span></button>
      <a href="#" id="back-to-top" title="Back to top">&uarr;</a>

<div class="text">
  <p><h4><b>
    De Verboden Stad is precies wat de naam aangeeft: een stad in een stad,
    voorbehouden aan de keizer,zijn directe familie en gecastreerde bedienden,
    en verboden voor gewone inwoners van Beijing. De Chinezen noemden het
    overigens de Purperen (paars-rood) Stad, niet vanwege de kleur van de muren,
    maar omdat rood de symbolische kleur was van de Poolster, de vaste ster
    die de weg wijst. Tenslotte was China het centrum van de wereld en wees de
    keizer de weg.
  </b></h4></p>
  <p><h4>
    <h2>De Geschiedenis</h2>
      De geschiedenis van de Verboden Stad gaat meer dan 600 jaar terug naar het
      begin van de Ming-dynastie (1368-1644). De nog jonge keizer Yongle, besloot
      nadat hij in 1402 de macht had gegrepen, dat de hoofdstad van het Chinese
      keizerrijk verplaatst moest worden van Nanjing in het zuiden naar Beijing
      in het noorden.
       <br></br>
      In het Chinees betekenen de namen van de twee steden respectievelijk ook
      Zuidelijke Hoofdstad en Noordelijke Hoofdstad. Daarvoor was Beijing ook
      al hoofdstad tijdens de Chinese Yuan-dynastie (1271-1368) en het Mongoolse
      rijk. Maar wat er nog van de stad over was vond keizer Yongle niet een
      Chinese hoofdstad waardig en dus gaf hij opdracht voor een enorme stadsmuren,
      nieuwe Trommel- en Beltorens, een grote tempel en natuurlijk ook enorm
      keizerlijk paleis, namelijk de Verboden Stad.
       <br></br>
      Het bouwen van de Verboden Stad was een enorme opgave wat in totaal 14 jaar
      duurde om te voltooien. Het hout voor de pilaren van de bijna duizend
      gebouwen kwam helemaal uit de tropische oerwouden in het verre zuiden van
      China. De meeste tegels, stenen en marmer werden in een steengroeve zeventig
      kilometer ten zuiden van Beijing geprepareerd om vervolgens in de winter
      over het ijs en in de zomer over boomstammen naar het centrum van de hoofdstad
      geduwd te worden. De tegels binnenin de belangrijkste hallen werden
      maandenlang in speciale ovens in Suzhou in het zuiden van China gebakken
      voor hun gladde textuur en goudgele kleur. Al met al was het een enorm
      karwei en er zijn dan ook in totaal meer dan een miljoen werklieden en meer
      dan honderdduizend ambachtslieden aan te pas gekomen.
       <br></br>
      Net zoals bij veel andere historische bouwwerken in Beijing speelde symboliek
      bij de Verboden stad een belangrijke rol. Zo staan alle gebouwen langs een
      denkbeeldige as van noord naar zuid, altijd met de voorkant naar het zuiden
      gericht en afgekeerd van de agressieve barbaren, woeste geesten en bittere
      kou die om de zoveel tijd vanuit het noorden een bezoek aan China brachten.
      Verder integreerde de Verboden Stad ook met de rest van Beijing. Met de
      Keizerlijke Stad die het paleis omcirkelde, het systeem van stadsmuren en
      tempels en later zelfs de graven van de keizers in het verlengde van de
      Verboden stad.
       <br></br>
      Nadat het gigantische paleis in 1420 eenmaal gereed was, functioneerde het
      voor meer dan 500 jaar als hoofdstad van het Chinese keizerrijk en was het
      de woonplaats van in totaal 24 Chinese keizers. Aanvankelijk was dit onder
      de Ming-dynastie, maar nadat deze in 1644 door een boerenopstand verdreven
      werd,namen de Mantsjoes,die een rijk ten noordoosten van China hadden, de
      macht over en vormden de Qing-dynastie. Hoewel de Mantsjoes vrijwel de
      gehele bestaande Chinese cultuur en bestuursstructuren overnamen, zijn er
      toch enkele sporen van deze machtsovername in de Verboden Stad te vinden.
      Zo zijn bijvoorbeeld op veel borden de namen van gebouwen en poorten binnen
      het paleis in zowel het Chinees als in het Mantsjoe en ook zijn de namen
      zelf vaak veranderd in iets met vrede of harmonie erin, duidend op de
      harmonie tussen de Chinezen en de Mantsjoes. Net zoals elke dynastie ging
      echter ook de Qing-dynastie ten onder. Dit gebeurde in 1912. Puyi, de
      laatste keizer van China en toen zes jaar oud, liet zijn moeder de verklaring
      tekenen dat de keizerlijke familie afstand van de troon deed, maar in de
      overeenkomst was wel opgenomen dat de keizer met zijn entourage in de
      Verboden Stad zou blijven wonen. Dit was tot 1924, waarna het paleis
      veranderde in een museum wat het vandaag de dag nog steeds is. Tijdens de
      twintigste eeuw zijn echter wel veel van de keizerlijke schatten verloren
      gegaan. Het is slechts sinds enkele jaren dat er veel moeite in wordt
      gestoken om het paleis weer terug te krijgen in de staat zoals het tijdens
      het keizerrijk was. In 2005 is een restauratieproject van start gegaan
      dat in 2020 afgerond moet gaan worden.
  </p></h4>
  <p><h4>
    <h2>Architectuur</h2>
      Binnen de muren van de Verboden Stad staan maar liefst 800 gebouwen op een
      oppervlakte van driekwart vierkante kilometer. In haar huidige vorm is de
      stad zes eeuwen oud. De bouw begon onder de Ming-dynastie; meer dan 200.000
      arbeider werkten eraan, tussen 1407 en 1420. Veel gebouwen werden later
      door brand verwoest, maar daarna weer opgebouwd in de originele vorm. De
      meeste gebouwen die je nu ziet, stammen uit de 17e of 18e eeuw. De
      hoofdingang, de Poort van de Hemelse Vrede ligt aan het immense plein met
      dezelfde naam. Daarachter leidt een reeks marmeren trappen naar de Zaal van
      de Volledige Harmonie, omringd door duizend gebeeldhouwde draken. De zaal
      werd door de keizer gebruikt als troonzaal bij plechtige gebeurtenissen.
      Binnenin zie je de keizerlijke troon met daarboven een grote zware bronzen
      klok. De gebouwen in de Verboden Stad hebben namen die de fantasie de vrije
      loop laten. De Zaal van de Bescherming van de Harmonie, het Paleis van de
      Hemelse Zuiverheid, het Paleis van de Aardse Rust (het woonvertrek van de
      keizerin en de slaapkamer van het keizerlijke paar), het Paleis van de
      Geestelijke Opvoeding, het Paleis van het Lange Leven, om er maar enkele
      te noemen. In de Schatgalerij (Zhenbaoguan) zie je schitterende voorbeelden
      van keizerlijke versieringen op kandelaars, theeserviezen en sieraden.
      Aan de noordkant van de Verboden Stad liggen de keizerlijke tuinen, waar
      zich ook de beroemde Muur met de Negen Draken bevindt. Het is een muur van
      geglazuurd baksteen versierd met goudgekleurde draken. Deze muur moest het
      tempelcomplex beschermen tegen boze geesten.
  </p></h4>

    <h2>Gebouwen</h2>
      <div class="plattegrond"><img src="verbodenstadplattegrond.png"></div>
        <table class="table2">
          <tr><th><a href="#A">A Meridiaan-poort</a></th></tr>
          <tr><td><b><a href="#B">B Hal van de Militaire Moed</a></b></td></tr>
          <tr><td><b><a href="#C">C Cultuurhal</a></b></td></tr>
          <tr><td><b><a href="#D">D Poort van de Opperste Vrede</a></b></td></tr>
          <tr><td><b><a href="#E">E Hal van de Opperste Vrede</a></b></td></tr>
          <tr><td><b><a href="#F">F Hal van de Centrale Vrede</a></b></td></tr>
          <tr><td><b><a href="#G">G Hal van de Behoudende Vrede</a></b></td></tr>
          <tr><td><b><a href="#H">H Poort van de Hemelse Puurheid</a></b></td></tr>
          <tr><td><b><a href="#I">I Paleis van de Hemelse Puurheid</a></b></td></tr>
          <tr><td><b><a href="#J">J Hal van Eenheid en Vrede</a></b></td></tr>
          <tr><td><b><a href="#K">K Paleis van de Wereldse Vreedzaamheid</a></b></td></tr>
          <tr><td><b><a href="#L">L Hal van het Ontwikkelen van de Geest</a></b></td></tr>
          <tr><td><b><a href="#M">M Klokkententoonstelling</a></b></td></tr>
          <tr><td><b><a href="#N">N Paleis van het Rustige Lange Leven</a></b></td></tr>
          <tr><td><b><a href="#O">O Keizerlijke Tuin</a></b></td></tr>
          <tr><td><b><a href="#P">P Poort van de Goddelijke Krijgshaft</a></b></td></tr>
        </table>

  <p><h4><a name="A"></a>
    <h2>A Meridiaan-poort - Chinees: 午门</h2>
      De Meridiaan-poort is daarentegen wel de ingang van de Verboden Stad. Zoals
      de naam doet vermoeden is de Meridiaan-poort met 37 meter de hoogste en meest
      imposante van alle poorten. Vanaf deze poort inspecteerde de Chinese keizer
      zijn troepen voordat ze op oorlogspad gingen en bekeek hij de krijgsgevangenen
      nadat ze teruggekeerd waren. Ook werd de poort gebruikt om keizerlijke edicten
      vanaf uit te spreken. Verder stonden in de paviljoenen bovenop de uitstekende
      delen van de poort klokken en trommels om aan te kondigen dat de keizer de
      Verboden Stad zou verlaten.
      In het midden van de poort zijn drie ingangen te vinden. De middelste was bijna
      exclusief voor de keizer zelf. De keizerin mocht de poort slechts éénmaal in
      haar leven gebruiken, namelijk op haar trouwdag. Ook de drie beste studenten
      van de driejaarlijkse Chinese staatsexamens mochten de poort gebruiken nadat
      de keizer hen ontvangen had. De kleinere poort aan de linkerkant was voor de
      keizerlijke familie en de poort rechts voor de ministers. De twee poorten
      aan de uiteinden van de Meridiaan-poort waren bestemd voor lagere ambtenaren.
      Het gewone volk mocht de Verboden Stad helemaal niet betreden, vandaar dus
      ook dat het paleis de Verboden Stad wordt genoemd. Een park binnen de
      Verboden Stad grenzend aan het plein achter de Meridiaan-poort Een park
      binnen de Verboden Stad grenzend aan het plein achter de Meridiaan-poort
      Na de Meridiaan-poort kom je op een groot plein met vijf prachtig versierde
      bruggen over een kleine beek, oftewel de Gouden Waterstroom, die van het
      noordwesten naar het zuidoosten door de Verboden Stad stroomt. De middelste
      brug was weer uitsluitend voor de keizer zelf, de andere voor familie,
      ministers en lagere ambtenaren. Je kunt op dit plein meerdere kanten op.
      Aan de linker- en rechterkant heb je twee poorten tegenover elkaar staan
      met daarachter elk een bezienswaardigheid, de de Hal van de Militaire Moed en de
      Cultuurhal.
  </h4></p>
    <img class="ABC"src="meridiaanpoort.jpg">

  <p><h4><a name="B"></a>
    <h2>B Hal van de Militaire Moed - Chinees: 武英殿</h2>
      Op het plein na de Meridiaan-poort heb je links de Poort van de Welvarende
      Vrede (熙和门 / Xīhémen). Volg hierna de weg en de bordjes naar de Painting
      Gallery tot je bent aangekomen bij de Hal van de Militaire Moed.
      Nadat de de bouw van de Verboden Stad aan het begin van de Ming-dynastie
      (1368-1644) voltooid was, voerden de keizers aanvankelijk in dit gebouw
      veel van hun werkzaamheden uit. Later verhuisden ze dit naar de Cultuurhal
      aan de andere kant van het plein en werden in de Hal van de Militaire Moed
      religieuze plechtigheden uitgevoerd. Nog later, tijdens de Qing-dynastie
      (1644-1912), werd de hal gebruikt als drukkerij en boekenwinkel.
      Tegenwoordig biedt de hal onderdak aan schilderijen uit de Ming- en de
      Qing-dynastieën. Het is alleen geopend als de temperatuur en de luchtvochtigheid
      de schilderijen niet kunnen aantasten, wat er in de praktijk op neerkomt dat
      de tentoonstelling elk jaar in september, oktober en begin november geopend is.
  </h4></p>
    <img class="ABC"src="halvandemilitairemoed.jpg">

  <p><h4><a name="C"></a>
    <h2>C Cultuurhal - Chinees: 文化殿</h2>
      Aan de rechterkant van het plein na de Meridiaan-poort heb je Harmonieuze Poort
      (协和门 / Xiéhémén) waarachter een gebouwencomplex staat dat vergelijkbaar is
      met de Hal van de Militaire Moed. Tijdens de Ming-dynastie werd de kroonprins
      hier bijgeschoold over de Chinese literatuur en tijdens de opvolgende
      Qing-dynastie veranderde het in een plaats waar de keizers samen met de
      belangrijkste intellectuelen van het land hun bevindingen over de klassieke
      Chinese literatuur uitwisselden.
      Tegenwoordig biedt de Cultuurhal plaats aan een tentoonstelling van
      aardewerk die vrij toegankelijk en het hele jaar door geopend is. Achter de
      Hal van Militaire moed aan de westzijde en achter de Cultuurhal aan de oostzijde
      zijn nog twee toegangspoorten tot de Verboden Stad vinden. Dit zijn de Westelijke
      Bloemenpoort (西华门 / Xīhuámén） en de Oostelijke Bloemenpoort (东华门 / Dōnghuámén),
      maar ze zijn niet voor het publiek geopend. Vanaf hier is het ook mogelijk
      de hoektorens van de paleismuur te bekijken.
  </h4></p>
    <img class="ABC"src="cultuurhal.jpg">

  <p><h4><a name="D"></a>
    <h2>D Poort van de Opperste Vrede - Chinees: 太和门</h2>
      Terug op het plein achter de Meridiaan-poort met de vijf marmeren bruggen,
      vind je aan de noordzijde een andere grote poort, namelijk de Poort van de
      Opperste Vrede. Dit is de hoofdingang van het deel van de Verboden Stad waar
      ceremonies en het onthalen van belangrijke gasten plaatsvond. Tevens werden
      de bruiloften van de keizers hier gevierd.
      De poort kent drie ingangen, die in het midden wederom voor de keizer zelf, de
      andere voor de familie en de ministers. Aan weerszijden van de Poort van de
      Opperste Vrede heb je ook nog twee kleinere poorten voor hen lager in rang.
      Voor de poort vind je twee bronzen leeuwen, waarvan je er in meerdere in de
      Verboden Stad zult aantreffen. De leeuw aan de rechterkant heeft altijd zijn
      poot op een wereldbol, waarmee aangeduid werd dat de keizerlijke macht zich
      over heel de wereld zou uitstrekken. De leeuwin aan de linkerkant heeft haar
      poot op een welp, als symbool voor een vruchtbare keizerlijke familie. Na
      de Poort van de Opperste Vrede kom je aan op het grootste plein binnen de
      Verboden Stad, met daarop de drie grootste en meest indrukwekkende
      gebouwen. Van zuid naar noord zijn dit de Hal van de Opperste Vrede,
      de Hal van de Centrale Vrede en de Hal van de Behoudende Vrede.
  </h4></p>
    <img class="DEF"src="poortvandeopperstevrede.jpg">

  <p><h4><a name="E"></a>
    <h2>E Hal van de Opperste Vrede - Chinees: 太和殿</h2>
      De Hal van de Opperste Vrede is de grootste en rijkst versierde van deze drie
      hallen met ook de grootste keizerlijke troon. Het was hier, zittend op zijn
      troon, dat de Chinese keizer belangrijke gasten vanuit het hele en zelfs van
      buiten het keizerrijk ontving. Ook de inwijding van nieuwe keizers, de keizer
      zijn verjaardag, het Chinese Nieuwjaar en ceremonies ter ere van de generaals
      van het Chinese leger werden hier zeer uitbundig gevierd. De Hal van de
      Opperste Vrede, het hoogste gebouw gebouw van de Verboden Stad, is gebouwd
      op een hoog marmeren platform en omgeven door bronzen schepen uit alle
      achttien provincies die China destijds kende.
      Voor de open ingang staan verder bronzen beelden van een kraanvogel en een
      schildpad, die zouden bewijzen dat het Chinese keizerrijk voor altijd zou bestaan.
      Van binnen is de hal rijkelijk versierd met vele draken die tevens symbool
      stonden voor de keizerlijke macht. Hoewel het niet mogelijk is de hal te betreden,
      kun je wel vanaf een afstand de gouden drakentroon bekijken. Een andere
      bezienswaardigheid is het enorme marmeren bas-reliëf bij de trappen naar de Hal
      van de Opperste Vrede. Dit ligt in het verlengde van de Keizerlijke Weg, het
      marmeren pad dat door het midden van de Verboden Stad loopt en zelfs nog door
      een deel door Beijing, en dat enkel door de keizer zelf betreden mocht worden.
      Op het uitgehouwen reliëf voor de Hal van de Opperste Vrede en op een
      soortgelijk beeldhouwwerk aan de achterkant van Hal van de Behoudende Vrede
      zijn wederom weer draken afgebeeld. Erg beroemd is het verhaal hoe deze
      beeldhouwwerken ver buiten Beijing geprepareerd werden en in de winter over
      een speciaal aangelegde weg van ijs naar de Verboden Stad werden geschoven.
      In totaal kwamen er voor slechts deze twee reliëfs 15,000 werklieden aan te pas.
  </h4></p>
    <img class="ABC"src="HalvandeOppersteVrede.jpg">

  <p><h4><a name="F"></a>
    <h2>F Hal van de Centrale Vrede - Chinees: 中和殿</h2>
      Van de drie grote keizerlijke hallen is de hal in het midden, de Hal van de
      Centrale Vrede, het kleinst. Het is een vrij lege hal met in het midden enkel
      een grote troon. De hal was bedoeld voor de keizer om zich te kunnen voor te
      bereiden voor grote ceremonies in de Hal van de Opperste Vrede. Ook als hij
      tijdens de ceremonies moe was of geen zin meer had trok hij zich in deze hal
      terug. Daarnaast bereidde de keizer zich hier voor als hij de Verboden Stad
      verliet om een bezoek te brengen aan de buiten de stad liggende tempels.
  </h4></p>
    <img class="ABC"src="halvandecentralevrede.jpg">

  <p><h4><a name="G"></a>
    <h2>G Hal van de Behoudende Vrede - Chinees: 保和殿</h2>
      De meest noordelijke hal op nog steeds hetzelfde marmeren platform in het midden
      van het plein is de Hal van de Behoudende Vrede. Deze hal lijkt op de Hal van de
      Opperste Vrede, maar is iets kleiner. Net als in de andere twee hallen staat
      ook hier een troon. Het werd gebruikt om voor de grote ceremonies te oefenen
      en ook kon de keizer zich hier omkleden. Het was dus eigenlijk de keizerlijke
      kleedkamer. Tijdens de latere Qing-dynastie (1644-1912) werd deze hal ook
      gebruikt voor banketten, bijvoorbeeld tijdens het Chinese Nieuwjaar, en
      moesten de beste studenten hier hun Chinese staatsexamen afleggen.
      Vanaf het platform waarop deze drie hallen zich bevinden zijn de daken van veel
      andere gebouwen in de Verboden Stad goed te zien. Het zal je dan opvallen dat
      vrijwel alle daken goudgeel van kleur zijn, de kleur van de keizer. Achter de
      muur ten oosten van het platvorm daarentegen, zul je de Zuidelijke Drie Gebouwen
      (南三所 / Nánsānsuǒ) zien waarvan de daken groen van kleur zijn. Dit complex,
      dat verder niet toegankelijk is voor het publiek, was de woonplaats van de
      kroonprins. Samen met de drie hierboven beschreven grote hallen, de Hal van
      de Militaire Moed en de Cultuurhal, maakte het deel uit van wat binnen de
      Verboden Stad het buitenhof genoemd werd. Dit was waar de interactie tussen
      de keizer en de buitenwereld plaatsvond. Het noordelijke en meer volgebouwde
      deel van de Verboden Stad daarentegen, het binnenhof, was waar de keizer zich
      meestal bevond.
  </h4></p>
    <img class="ABC"src="HalvandeBehoudendeVrede.jpg">

  <p><h4><a name="H"></a>
    <h2>H Poort van de Hemelse Puurheid - Chinees: 乾清门</h2>
      Aangezien de Verboden Stad vol staat met poorten, is het niet verwonderlijk dat
      aan het begin van het binnenhof opnieuw een poort staat, in dit geval de Poort
      van de Hemelse Puurheid. De poort zelf is op zich als alle andere, opnieuw met
      drie ingangen voor de keizer, voor de familie van de keizer en voor de ministers,
      maar een aantal kleine details onderscheidt deze poort wel van de andere. In
      tegenstelling tot de overige bronzen leeuwen in het paleis, hebben de twee die
      de Poort van de Hemelse Puurheid bewaken de oren naar beneden hangen. Dit was
      om de honderden vrouwen die de keizer tot zijn beschikking had eraan te
      herinneren dat ze zich, zelfs in het binnenste deel van het paleis, niet met
      staatszaken dienden te bemoeien.
      Verder zijn de enorme watervaten die je hier aantreft in tegenstelling tot de
      meeste andere verguld. Het doel van deze meer dan driehonderd door de Verboden
      Stad verspreid staande vaten was overigens water voorhanden te hebben in het
      geval van brand. Ga je deze poort door, dan kom je aan bij het binnenste deel
      van het keizerlijk paleis. Je kunt er ook voor kiezen om voor de Poort van de
      Hemelse Puurheid links- of rechtsaf te slaan en eerst de overige delen van de
      Verboden Stad te bezichtigen, waar je als belangrijkste attracties de Hal van
      het Ontwikkelen van de Geest, de Klokkententoonstelling, het Paleis van het
      Rustige Lange Leven en de Keizerlijke Tuin zult aantreffen. De meeste andere
      gebouwen in dit deel van de Verboden Stad zijn kleine hofjes waar de keizer
      zijn familie en concubines woonden. Vandaag de dag worden veel van deze hofjes
      gebruikt als tentoonstellingen van de meer dan een miljoen bewaard gebleven
      kunstwerken. Maar we gaan eerst verder achter de Poort van de Hemelse Puurheid.
      Net zoals je op het grootste plein van het buitenhof van de Verboden Stad drie
      grote hallen op een marmeren verhoging aantreft, zul je op het grootste plein
      van het binnenhof ook drie gebouwen op een marmeren verhoging aantreffen die
      ook nog eens erg op die in het buitenhof lijken. Dit zijn het Paleis van de
      Hemelse Puurheid, de Hal van Eenheid en Vrede, en het Paleis van de Wereldse
      Vreedzaamheid.
  </p></h4>
    <img class="ABC"src="poortvandehemelsepuurheid.jpg">

  <p><h4><a name="I"></a>
    <h2>I Paleis van de Hemelse Puurheid - Chinees: 乾清宫</h2>
      Vanaf de Poort van de Hemelse Puurheid kun je over een verhoogde marmeren weg
      het Paleis van de Hemelse Puurheid bereiken. Dit gebouw lijkt op een kleinere
      versie van de Hal van de Opperste Vrede in het buitenhof en tijdens de
      Ming-dynastie (1368-1644) en het begin van de Qing-dynastie (1644-1912) was
      dit de feitelijke woonplaats van de keizer. Hij had hier meerdere slaapkamers
      met in totaal 27 bedden tot zijn beschikking, waarvan hij elke nacht een
      willekeurige koos om in te slapen.
      Ook was het hier dat de keizer met zijn ministers sprak, documenten las,
      stempelde en ondertekende. Keizer Yongzheng verhuisde aan het begin van de
      achttiende eeuw zijn slaapplaats naar elders in de Verboden Stad, waarna dit
      paleis de functie van vergaderzaal voor de Grote Raad van de keizer kreeg.
      De keizer had ook in dit gebouw weer een troon. Een interessant detail is
      het plakkaat boven de troon met daarop de tekst 正大光明 (zhèngdà guāngmíng),
      wat Rechtvaardigheid en eer betekent. Achter dit plakkaat was een klein kistje
      verscholen met daarin een brief waarin de keizer benoemde wie van zijn zoons
      hem moest opvolgen. Als deze naam overeenkwam met de naam op een brief die de
      keizer altijd bij zich droeg, dan werd die zoon de volgende keizer van China.
  </p></h4>
    <img class="ABC"src="paleisvandehemelsepuurheid.jpg">

  <p><h4><a name="J"></a>
    <h2>J Hal van Eenheid en Vrede - Chinees: 交泰殿</h2>
      De Hal van Eenheid en Vrede is een kleinere versie van de Hal van de Centrale
      Vrede in het buitenhof. Deze hal had een aantal functies. Tijdens het Chinese
      keizerrijk werden er net zoals in het hedendaagse China namelijk heel wat
      documenten afgestempeld en de belangrijkste 25 stempels van de keizer werden
      hier bewaard. Verder werd in deze hal door middel van een bijna zes meter
      hoge mechanische klok en enkele waterklokken de tijd voor binnen de Verboden
      Stad bijgehouden. Daarnaast was deze hal ook de locatie waar de keizerin haar
      verjaardag mocht vieren.
  </p></h4>
    <img class="ABC"src="halvaneenheidenvrede.jpg">

  <p><h4><a name="K"></a>
    <h2>K Paleis van de Wereldse Vreedzaamheid - Chinees: 坤宁宫</h2>
      Het Paleis van de Wereldse Vreedzaamheid tenslotte is een kleinere versie van
      de Hal van de Behoudende Vrede. Tijdens de Ming-dynastie (1368-1644) was dit
      de woonplaats van de keizerin, waar de keizer haar kon bezoeken. Nadat de
      keizer aan het begin van de achttiende eeuw verhuisde naar andere hallen
      binnen de Verboden Stad verhuisde de keizerin mee en met uitzondering van
      enkele kamers voor hun huwelijksnacht, kreeg dit kleine paleis een religieuze
      functie.
  </p></h4>
    <img class="ABC"src="paleisvandewereldsevreedzaamheid.jpg">

  <p><h4><a name="L"></a>
    <h2>L Hal van het Ontwikkelen van de Geest - Chinees: 养心殿</h2>
      Links van de Poort van de Hemelse Puurheid, dus voordat je het plein met de drie
      bovenstaande hallen betreedt, heb je nog een groot complex van gebouwen dat
      samen de Hal van het Ontwikkelen van de Geest heet. In het Chinees heeft het
      een iets minder volmondige naam. Vanaf het begin van de achttiende eeuw was dit
      de feitelijke woonplaats van de keizer. Dit was omdat keizer Yongzhen nadat hij
      de troon had ingenomen niet in hetzelfde gebouw wilde wonen vanuit waar keizer
      Kangxi, zijn vader, China zestig jaar lang geregeerd had. Het was ook in deze
      hal dat in 1912, nadat het Chinese keizerrijk gevallen was, de verklaring dat
      de keizerlijke familie afstand van de troon deed getekend werd.
  </p></h4>
    <img class="ABC"src="halvanhetontwikkelenvandegeest.jpg">

  <p><h4><a name="M"></a>
    <h2>M Klokkententoonstelling - Chinees: 钟表馆</h2>
      Aan de rechterkant van de Poort van de Hemelse Puurheid zul je veel hallen met
      tentoonstellingen van aardewerk, schilderijen, beeldhouwwerken, sieraden en
      vele andere kunstwerken vinden. Het voert te ver om ze allemaal hier te
      beschrijven, maar wellicht één van de meest interessante is een tentoonstelling
      met honderden klokken en horloges. Veel klokken zijn van Chinese makelij, maar
      ook veel exemplaren kwamen door de eeuwen heen als geschenken van Europese
      landen terecht bij de Chinese keizer. Sommige klokken zijn heuse technische
      meesterwerken. De tentoonstelling is te vinden in wat eerder de Hal ter Verering
      van de Voorvaderen was (奉先殿 / Fèngxiāndiàn). De ingang hiervan is aan de
      noordzijde van het redelijk grote plein waar je op terecht komt als je voor
      de Poort van de Hemelse Puurheid rechtsaf gaat. Het is tevens één van de twee
      attracties binnen de Verboden Stad waarvoor je een aparte toegangsprijs van 10
      yuan moet betalen.
  </p></h4>
    <img class="DEF"src="klokkententoonstelling.jpg">

  <p><h4><a name="N"></a>
    <h2>N Paleis van het Rustige Lange Leven - Chinees: 宁寿宫</h2>
      Meteen ten oosten van de hal waar de klokken en horloges van de keizer te
      bezichtigen zijn heb je een ander bezienswaardig gebouwencomplex, namelijk het
      Paleis van het Rustige Lange Leven. Het werd in de achttiende eeuw aangelegd
      door keizer Qianlong en is een kleinere versie van de Verboden Stad. Het heeft
      een eigen stadsmuur, poorten, een buitenhof met grote hallen en een binnenhof
      met kleinere woonruimtes, tempels en tuinen. Tegenover de hoofdingang aan de
      zuidzijde, waar je uitkomt als je het plein ten zuiden van de klokkententoonstelling
      oversteekt, vind je het Scherm van Negen Draken (九龙壁 / Jiǔlóngbì). Dit is een
      bijna 30 meter lange muur die bestaat uit 270 geglazuurde tegels die samen negen
      draken afbeelden. De draak was in het oude China het symbool van de keizer.
      Eenmaal binnenin het Paleis van het Rustige Lange Leven zul je eerst enkele
      hallen met vooral veel schilderijen aantreffen. Ook is er een groot theater
      waar vooral tijdens de tweede helft van de negentiende eeuw toen regentes
      Cixi aan de macht was veel voorstellingen werden gegeven. Daarnaast is er
      een kleine tuin met wat tempels. Achter dit deel van het kleine paleis
      bevinden zich vervolgens drie hallen met de Keizerlijke Schatten. Dit zijn
      voornamelijk gebruiksvoorwerpen gemaakt van goud, zilver of andere edelmetalen,
      de keizerlijke kroon, kostbare kleding, beeldhouwwerken en nog veel meer. Dit
      is de andere attractie binnen de Verboden Stad waarvoor je een aparte
      toegangsprijs van 10 yuan moet betalen.
  </p></h4>
    <img class="ABC"src="paleisvanhetrustigelangeleven.jpg">

  <p><h4><a name="O"></a>
    <h2>O Keizerlijke Tuin - Chinees: 御花园</h2>
      Vlakbij de noordelijke uitgang van de Verboden Stad lig de laatste grote
      attractie, de Keizerlijke Tuin. Hoewel erg klein vergeleken met bijvoorbeeld
      de tuinen van de Tempel van de Hemel of het Zomerpaleis, hebben de tuiniers
      van de Verboden Stad hun best gedaan zoveel mogelijk variatie op een erg klein
      oppervlak te bewerkstelligen. Het resultaat is de moeite van het bekijken meer
      dan waard. In totaal zijn er bijna twintig kleine paviljoenen, eeuwenoude bomen
      en elke hoek van de tuin staat voor één van de vier seizoenen. Mocht je ergens
      een vrije zitplaats kunnen vinden, dan is het een goede locatie om even uit te
      rusten van al dat lopen door de Verboden Stad.
  </p></h4>
    <img class="ABC"src="keizerlijketuin.jpg">

  <p><h4><a name="P"></a>
    <h2>P Poort van de Goddelijke Krijgshaft - Chinees: 神武门</h2>
      Hoewel minder imposant dan de vele poorten in het zuidelijk deel van de Verboden
      Stad, is de Poort van de Goddelijke Krijgshaft nog altijd een interessante poort
      om te zien. Tijdens de Ming-dynastie (1368-1644) heette deze uitgang nog de Poort
      van de Zwarte Schildpad, maar aangezien dit in het Chinees bijna net zo uitgesproken
      wordt als de geboortenaam van keizer Kangxi werd de naam van in de zeventiende
      eeuw gewijzigd. Het vormt de noordelijke uitgang van het keizerlijke paleis,
      waarna je of een speciale bus terug kunt nemen naar de hoofdingang, of verder
      kunt de overige attracties in de buurt te bekijken, zoals Jingshan-park, Beihai-park,
      of zelfs nog verder naar de hutongs, Houhai, en de Trommel- en Beltorens.
  </p></h4>
    <img class="ABC"src="poortvandegoddelijkekrijgshaft.jpg">
</div>
</body>
</html>
